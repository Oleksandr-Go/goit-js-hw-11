# Vanilla App Template

Цей проект було створено за допомогою Vite. Для знайомства та налаштування
додаткових можливостей [звернись до документації](https://vitejs.dev/).

## Створення репозиторію за шаблоном

Використовуй цей репозиторій організації GoIT як шаблон для створення
репозиторію свого проекту. Для цього натисни на кнопку `«Use this template»` і
обери опцію `«Create a new repository»`, як показано на зображенні.

![Creating repo from a template step 1](./assets/template-step-1.png)

На наступному етапі відкриється сторінка створення нового репозиторію. Заповни
поле його імені, переконайся, що репозиторій публічний, після чого натисни
кнопку `«Create repository from template»`.

![Creating repo from a template step 2](./assets/template-step-2.png)

Після того, як репозиторій буде створено, необхідно перейти в налаштування
створеного репозиторію на вкладку `Settings` > `Actions` > `General` як показано
на зображенні.

![Settings GitHub Actions permissions step 1](./assets/gh-actions-perm-1.png)

Проскроливши сторінку до самого кінця, в секції `«Workflow permissions»` обери
опцію `«Read and write permissions»` і постав галочку в чекбоксі. Це необхідно
для автоматизації процесу деплою проекту.

![Settings GitHub Actions permissions step 2](./assets/gh-actions-perm-2.png)

Тепер у тебе є особистий репозиторій проекту, зі структурою файлів та папок
репозиторію-шаблону. Далі працюй з ним, як з будь-яким іншим особистим
репозиторієм, клонуй його собі на комп'ютер, пиши код, роби коміти та відправляй
їх на GitHub.

## Підготовка до роботи

1. Переконайся, що на комп'ютері встановлено LTS-версію Node.js.
   [Скачай та встанови](https://nodejs.org/en/) її якщо необхідно.
2. Встанови базові залежності проекту в терміналі командою `npm install`.
3. Запусти режим розробки, виконавши в терміналі команду `npm run dev`.
4. Перейдіть у браузері за адресою
   [http://localhost:5173](http://localhost:5173). Ця сторінка буде автоматично
   перезавантажуватись після збереження змін у файли проекту.

## Файли і папки

- Файли розмітки компонентів сторінки повинні лежати в папці `src/partials` та
  імпортуватись до файлу `index.html`. Наприклад, файл з розміткою хедера
  `header.html` створюємо у папці `partials` та імпортуємо в `index.html`.
- Файли стилів повинні лежати в папці `src/css` та імпортуватись до HTML-файлів
  сторінок. Наприклад, для `index.html` файл стилів називається `index.css`.
- Зображення додавай до папки `src/img`. Збирач оптимізує їх, але тільки при
  деплої продакшн версії проекту. Все це відбувається у хмарі, щоб не
  навантажувати твій комп'ютер, тому що на слабких компʼютерах це може зайняти
  багато часу.

## Деплой

Продакшн версія проекту буде автоматично збиратися та деплоїтись на GitHub
Pages, у гілку `gh-pages`, щоразу, коли оновлюється гілка `main`. Наприклад,
після прямого пуша або прийнятого пул-реквесту. Для цього необхідно у файлі
`package.json` змінити значення прапора `--base=/<REPO>/`, для команди `build`,
замінивши `<REPO>` на назву свого репозиторію, та відправити зміни на GitHub.

```json
"build": "vite build --base=/<REPO>/",
```

Далі необхідно зайти в налаштування GitHub-репозиторію (`Settings` > `Pages`) та
виставити роздачу продакшн версії файлів з папки `/root` гілки `gh-pages`, якщо
це не було зроблено автоматично.

![GitHub Pages settings](./assets/repo-settings.png)

### Статус деплою

Статус деплою крайнього коміту відображається іконкою біля його ідентифікатора.

- **Жовтий колір** - виконується збірка та деплой проекту.
- **Зелений колір** - деплой завершився успішно.
- **Червоний колір** - під час лінтингу, збірки чи деплою сталася помилка.

Більш детальну інформацію про статус можна переглянути натиснувши на іконку, і в
вікні, що випадає, перейти за посиланням `Details`.

![Deployment status](./assets/deploy-status.png)

### Жива сторінка

Через якийсь час, зазвичай кілька хвилин, живу сторінку можна буде подивитися за
адресою, вказаною на вкладці `Settings` > `Pages` в налаштуваннях репозиторію.
Наприклад, ось посилання на живу версію для цього репозиторію

[https://goitacademy.github.io/vanilla-app-template/](https://goitacademy.github.io/vanilla-app-template/).

Якщо відкриється порожня сторінка, переконайся, що у вкладці `Console` немає
помилок пов'язаних з неправильними шляхами до CSS та JS файлів проекту
(**404**). Швидше за все у тебе неправильне значення прапора `--base` для
команди `build` у файлі `package.json`.

## Як це працює

![How it works](./assets/how-it-works.png)

1. Після кожного пуша у гілку `main` GitHub-репозиторію, запускається
   спеціальний скрипт (GitHub Action) із файлу `.github/workflows/deploy.yml`.
2. Усі файли репозиторію копіюються на сервер, де проект ініціалізується та
   проходить лінтинг та збірку перед деплоєм.
3. Якщо всі кроки пройшли успішно, зібрана продакшн версія файлів проекту
   відправляється у гілку `gh-pages`. В іншому випадку, у лозі виконання скрипта
   буде вказано в чому проблема.

# goit-js-hw-11

Для організації коду використовуй модульність та синтаксис export/import.

У файлі pixabay-api.js зберігай функції для виконання HTTP-запитів:

    getImagesByQuery(query). Ця функція повинна приймати один параметр query (пошукове слово, яке є рядком), здійснювати HTTP-запит і повертати значення властивості data з отриманої відповіді.

У файлі render-functions.js створи екземпляр SimpleLightbox для роботи з
модальним вікном та зберігай функції для відображення елементів інтерфейсу:

    createGallery(images). Ця функція повинна приймати масив images, створювати HTML-розмітку для галереї, додавати її в контейнер галереї та викликати метод екземпляра SimpleLightbox refresh(). Нічого не повертає.
    clearGallery(). Ця функція нічого не приймає та повинна очищати вміст контейнера галереї. Нічого не повертає.
    showLoader(). Ця функція нічого не приймає, повинна додавати клас для відображення лоадера. Нічого не повертає.
    hideLoader(). Ця функція нічого не приймає, повинна прибирати клас для відображення лоадера. Нічого не повертає.

У файлі main.js напиши всю логіку роботи додатка. Виклики нотифікацій iziToast,
усі перевірки на довжину масиву в отриманій відповіді робимо саме в цьому файлі.
Імпортуй в нього функції із файлів pixabay-api.js та render-functions.js та
викликай їх у відповідний момент.

Завдання — Пошук зображень

Створи застосунок пошуку зображень за ключовим словом і їх перегляду в галереї.

Додай в HTML файл розмітку форми. Форма складається з поля вводу для введення
пошукового слова і кнопки з типом submit.

<form class="form">
  <label>
    <input type="text" name="search-text" placeholder="Search images..." required>
  </label>
  <button type="submit">Search</button>
</form>

Користувач буде вводити рядок для пошуку в текстове поле, а за сабмітом форми
необхідно виконувати HTTP-запит із цим пошуковим рядком.

При натисканні на кнопку відправки форми, додайте перевірку вмісту текстового
поля на наявність порожнього рядка, щоб користувач не міг відправити запит, якщо
поле пошуку порожнє.

HTTP-запити

Додай у проєкт бібліотеку Axios для написання коду, пов’язаного з HTTP-запитами.

Для бекенду використовуй публічний API сервіс Pixabay. Зареєструйся, отримай
свій унікальний ключ доступу і ознайомся з документацією.

Список параметрів рядка запиту, які тобі обов'язково необхідно вказати:

    key — твій унікальний ключ доступу до API.
    q — слово для пошуку. Те, що буде вводити користувач.
    image_type — тип зображення. Потрібні тільки фотографії, тому постав значення photo.
    orientation — орієнтація фотографії. Постав значення horizontal.
    safesearch — фільтр за віком. Постав значення true.

У відповіді буде об’єкт із декількома властивостями, в одному з яких (hits) буде
масив об’єктів із зображеннями, що задовольнили критерії параметрів запиту.

Обов’язково винеси функції для HTTP-запитів у файл pixabay-api.js у папці js. Це
хороша практика та можливість відпрацювати модульний підхід до розробки.

Якщо бекенд повертає порожній масив, це означає, що нічого підходящого не було
знайдено. У такому випадку відображай повідомлення з текстом:

Sorry, there are no images matching your search query. Please try again!

Для показу повідомлень використовуй бібліотеку iziToast. Щоб підключити CSS-код
бібліотеки до проєкту, необхідно додати ще один імпорт, окрім того, що описаний
у документації.

Галерея і картки зображень

Елемент галереї (список однотипних елементів <ul class=”gallery”>) уже має бути
в HTML-документі. Після виконання HTTP-запитів у нього потрібно додавати
розмітку карток зображень.

Кожне зображення описується об'єктом, з якого тебе цікавлять лише такі
властивості:

    webformatURL — посилання на маленьке зображення для списку карток у галереї
    largeImageURL — посилання на велике зображення для модального вікна
    tags — рядок з описом зображення. Підійде для атрибута alt
    likes — кількість вподобайок
    views — кількість переглядів
    comments — кількість коментарів
    downloads — кількість завантажень

Перед пошуком за новим ключовим словом необхідно повністю очищати вміст галереї,
щоб не змішувати результати запитів.

Бібліотека SimpleLightbox

Додай відображення великої версії зображення з бібліотекою SimpleLightbox для
повноцінної галереї.

Щоб підключити CSS-код бібліотеки до проєкту, необхідно додати ще один імпорт,
окрім того, що описаний у документації.

    У розмітці необхідно буде обгорнути кожну картку зображення в посилання, як зазначено в документації в секції Markup.
    Бібліотека містить метод refresh(), який обов'язково потрібно викликати щоразу після додавання нових елементів до галереї.

Робота модального вікна пов'язана з самою галереєю, тому використання бібліотеки
SimpleLightbox і методу екземпляру refresh() буде доцільним у файлі
render-functions.js.

Індикатор завантаження

Додай елемент для сповіщення користувача про процес завантаження зображень із
бекенду. Завантажувач має з’являтися перед початком HTTP-запиту та зникати після
його завершення.

Замість банального тексту, як це реалізовано в демовідео, використовуй
бібліотеку з гарними індикаторами завантаження css-loader. Відеоінструкція з
використання цієї бібліотеки є в README.md їхнього репозиторію.
